Mə̌ŋ lɛ̀ . Lezīŋ ā shūŋnè alā' zīk lɛ̀ Yɛ̂mba. Me shūŋne àpǎk àlā' mbī nù à Kàmèlūn. Mə̄ŋ ke fùɔ̄ à ne me zèzēŋɛ̀ ŋènéŋèné 
Lezí’né méshuŋne ŋgwa’ne ŋgwa’né á cʉε azō ŋ́kwa puɔ. Lenɔ’te ánε leghimbú’e pɔ́ atɔŋɔmvéŋ, letɔ̄ŋ pɔ́ lezwi’te a te zέ ńtʉ̄ɛ̄. 
Nnɔ yi puu ŋ́gókó afa’ jʉɔ́ mέt á gɔ lε RESULAM. O gɔ lɔkɔ atɔŋɔmvéŋ pɔ́ leghimbú’e, 
ŋ́ghʉ̄ méŋwa’ne ḿbúú ńzí’né á Yémba pɔ́ mmɔ̄’ méshuŋne apak alā’ Áflíka te nzhέ zhέ. Asiyakne pɔ́ awu’te á m̄bú 
Lezeŋ tsá é lɛ Ŋiŋ-a-te-Ndém-ɛ́ Jáaŋ Klɔde.

Epɔ̄ memia, pek é tsaʼte a wɛ metsem. Ńtswhi ntsáʼte epuɔ pīi pɔ́ si ŋkɔŋɔ ŋ́gɛ mpɛ ezápa ánɛ leshuŋ yemba ńzéŋ ntí, 
ŋkúʼte á atswhi alaʼ zímpɛ, tɛ ŋgɔ yīi azō a gɔ le wú pí.

Njhʉ zīi ḿpɛ gɔ efhó á ntē nzem to, e é paʼa mbɔ e é kuʼ. Púp, pek é pu efaʼ azek meshhʉ metsem, á leghʉ ḿpɛ zhɛ á letī alaʼ zímpɛ.
 Púp tɛ pek é si mbhʉ́ɛ a wɛ́ á legɛ, pek é zapa ánɛ Bafou.Org, éghʉ tɛ ŋgɔ yīi, ŋiŋ yemba a zi mbú ńnáŋ égɔ́ lɛ́, á ziʼne á letī alaʼ 
zɔ́p, ńzéŋ ntɔ́ŋ.  Pek é ge zi é tswi a wɛ metseŋ ashuŋne yemba, tɛ efhó ánɛ nzí, egʉɔ eko ánɛ nzokó. Epaate eya mekwaŋte eleʼe alāʼ/
 ŋgap alaʼ. Ezéŋ esyak mega, mbɔ mega nta ntá. Ŋgɔ eyi ŋiŋ a pu nzɛ́tté á wek akɔ lɛɛ́ mé yemba, pek etí eshúŋ á yi. Pek é pu zéŋ eya 
meshuŋne Ndém eleʼe tsem. Pek é pu éghʉ, tɛ ŋgɔ́ yīi, ŋiŋ a gɔ lepūŋ aju mīi, a gɔ tɔ́ŋ ɔ́, melaʼ mīi lezīʼne á letī alaʼ ńzéŋ ntɔ́ŋ, 
á si ŋgɔ á letɔ̄ŋ alaʼ mɛ́t.“ O nɔŋ mpfɛtɛ́ azō páʼa, tɛ́ á pɔŋ á nchu wu.” Pek é zeŋ gɔ emɔʼ eshhʉ é nɔŋ yaa membé á lelɔk ntí á yemba 
mbɔ á lelɔk ntɔ́ŋ. Ezeŋ é shuŋ menu meswhi mīi, pek é njʉ́ɔ ká mīi, pek é njúʼ á lelɔk ŋkwɛ́t alāʼ.

Pek é shʉʼ ézéŋ é pɛɛte menu Ntɔɔ-Ndʉ̄ɔ-Ŋghi, é lɔɔk ghʉ mɛ́ nnáʼ ndɔk nzwī.

 Mpɛ nnéŋ apu ńdɔk ŋghʉ alaʼ zímpɛ á le pí. Mpɛ metsem é si nzhɛ́ɛ páʼ “Apū zɛmɔʼɔ, á gɛ te ŋkwɛ́tɛ lepuʼ ɔ́ ”.
 Ndɛʼ o zeŋ ndé ŋ́gɛ leti yemba a te tɛʼ. Zhɛ́ á legɛ “ Nziŋ menda, a la mɛnzhɛ laʼá.”
ncu, nchu